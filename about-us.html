
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <H1>Hakkımızda</H1>
    <p>
        1996 yılında Galatasaray Lisesi’nde öğrenci olan Kaan Karayal, Suat Gücel ve Nedim Paltura henüz lisede okurken katıldıkları bir Uludağ turunda ‘Biz daha iyisini yaparız’ düşüncesiyle yenilikçi, eğlenceli ve en önemlisi vaat ettiklerini katılımcılara sundukları turlar düzenlemeye başlamışlardır. Tatilsepeti.com fikri ise bu yıllarda şekillenmeye başlamıştır.

2002 yılında henüz üniversite öğrencisi olan ekip şirket kurmaya karar vermiş ve ismi Daltons’tan gelen DLT Turizm ve Ticaret A.Ş’yi kurmuşlardır. Şirket kurulduktan bir süre sonra emeklerinin karşılığını aldıklarını görmeleri ve aynı zamanda daha büyük kitlelere ulaşma isteği Kaan Karayal ve arkadaşlarını cesaretlendirmiş ve tatilsepeti.com fikrini hayata geçirmeye karar vermişlerdir.

2004 yılında DLT Turizm ve Ticaret A.Ş.’ ye bağlı olarak tatilsepeti.com tatil severlerin hizmetine açılmıştır. 2006 yılına gelindiğinde internet turizm pazarında tatilsepeti.com lider konuma gelmiştir. 2010 yılında ürün portföyünü genişleterek yurtdışı otel rezervasyon ve uçak bileti satışı da yapmaya başlamışlardır. Türkiye’nin en güvenilir internet sitelerinden biri olan tatilsepeti.com, 2010 yılında düzenlenen Altın Örümcek Web Ödüllerinde Halkın favori seyahat sitesi seçilmiştir.

2013 Mayıs ayında Londra merkezli Bancroft yatırım şirketi ile ortaklık sürecine girmiş ve Türkiye’de yabancı bir yatırım alan ilk seyahat firması olmuştur. Bu ortaklıkları 2021 yılına kadar devam etmiştir.

Bugün gelinen noktada misafirlerinden ve kullanıcılarından tam not almayı başaran tatilsepeti.com, Türkiye’nin en güvenilir seyahat sitelerinden biri olmuştur. Kurulduğu 2004 yılından bu zamana kadar sayısız ödüle layık görülen tatilsepeti.com 2022 The ONE Awards Bütünleşik Pazarlama Ödülleri Yılın İtibarlısı olmaya hak kazanmıştır. Tatilsepeti.com online otel, yurt içi ve yurt dışı tur ve uçak bileti satışı ile sektörde lider konuma gelmiş güvenilir bir seyahat web sitesi olarak çalışmalarına devam etmektedir.
    </p>

</body>
</html>
